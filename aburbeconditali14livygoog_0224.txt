LIBER XXXV. CAP. 25. 26. 27. [a. C. 192] 1¹97

posset: sed metuens, ne dilationem res non pateretur,
et non Gythium solum sed praesidium quoque missum
ad tuendam urbem amitteretur, naves Achaeorum deduxit.
XXVI. comparaverat et tyrannus modicam classem ad
prohibenda, si qua obsessis mari summitterentur, prae-
sidia, tres tectas naves et lembos pristisque, tradita vetere
classe ex foedere Romanis. harum novarum tum navium
agilitatem ut experiretur, simul ut omnia satis apta ad
certamen essent, provectos in altum quotidie remigem
militemque simulacris navalis pugnae exercebat, in eo
ratus verti spem obsidioniS, si praesidia maritima inter-
clusisset. praetor Achaeorum sicut terrestrium certami-
num arte quemvis clarorum imperatorum vel usu vel in-
genio aequabat, ita rudis in re navali erat, Arcas, medi·
terraneus home, externorum etiam omnium, nisi quod in
Creta praefectus auxiliorum militaverat, ignarus. navis
erat quadriremis vetus ‚ capta annis ante octoginta, cum
Crateri uxorem Nicaeam a Naupacto Corinssium veheret=
huius fama motus -- fuerat enim nobile in classe regia
quondam navigium -- deduci ab Aegio putrem iam ad-
modum et vetustate dilabentem iussit. hactum praetoria
nave praecedente classem, cum in ea Patrensis Tiso prae-
fectus classis veheretur, occurrerunt a Gythio Laconum
naves; et primo statim incursu ad novam et firmam navem
vetus, quae per se ipsa omnibus compagibus aquam
acciperet, divulsa est, captique omnes qui in nave erant.
cetera classis praetoria nave amissa quantum quaeque
remis valuit, fugerunt. ipse Philopoemen in levi specu-
latoria nave fugit, nec ante fugae finem quam Patras
ventum est fecit. nihil ea res animum militaris viri et
multos experti casus imminuit. quin contra, si in re na-
vali, cuius esset ignarus, offendisset, eo plus in ea quo-
rum usu calleret spei nactus, breve? id tyranno gaudium
sc effecturum adfirmabat.

XXVII. Nabis cum prospera re elatuS‚ tum spem
etiam haud dubiam nactus nihil iam a mari periculi fore,
et terrestres aditus claudere opportune positis praesidiis
voluit. tertia parte copiarum ab obsidione Gythii abducta

