LIBER xxia cAP. 47. 48. [a. c. που] 43

in provinciam venisset, haud clam tulit iram adversus
praetorem, quod absente se rem gessisset. misso igitur
eo in Etruriam ipse in agrum hostium legiones induxit,
populandoque ‚ cum praeda maiore quam gloria, bellum
gessit. L. Furius, simul quod in Etruria nihil erat rei quod
gereret, simul Gallico triumpho imminenS, quem absente
consule irato atque invidente facilius impetrari posse
ratuS, Romam inopinato cum venisset, senatum in aede
Bellonae habuit3 expositisque rebus gestis, ut triumphanti
sibi in urbem invehi liceret, petit. XLVIII. apud magnam
partem senatus et . magnitudine rerum gestarum valebat
et gratia. maiores natu negabant triumphum, et quod
alieno exercitu rem gessisset, et quod provinciam reli·
quisset cupiditate rapiendi per occasionem triumphi: id
vero eum nullo exemplo fecisse. consulares praecipue
exspectandum fuisse consulem censebant: potuisse enim
castris prope urbem positis tutanda colonia ita, ut acie
non decerneret, in adventum eius rem extrahere. et quod
praetor non fecisset, senatui faciendum esse, ut consulem
exspectaret: ubi coram disceptantis consulem et prae
torem audissent, verius de causa existimaturos esse.
magna pars senatus nihil praeter res gestaS‚ et an in ma-
gistratu suisque auspiciis gessisset, censebant spectare
senatum debere. ex duabus coloniiS, quae velut claustra
ad cohibendos Gallicos tumultus oppositae fuissent, cum
una direpta et incensa esset, traiecturumque id incendium
velut ex continentibus tectis in alteram tam propinquam
coloniam esset, quid tandem praetori faciendum fuisse?
nam si sine consule geri nihil oportuerit, aut senatum
peccasse, qui exercitum praetori dederit — potuisse enim,
si non praetoris sed consulis exercitu rem geri voluerit,
ita finire senatus consultum, ne per praetorem sed per
consulem gereretur -—, aut consulem, qui non, cum exer-
citum ex Etruria transire in Galliam iussisset, ipse Ari·
mini occurrerit, ut bello interesset quod sine eo geri fas
non esset. non exspectare belli tempora moras et dila-
tiones imperatorum, et pugnandum esse interdum non
quia veliS, sed quia hostis cogat. pugnam ipsam even-

