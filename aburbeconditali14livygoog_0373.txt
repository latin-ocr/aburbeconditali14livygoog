346 LIBER xxxvru. cAP. 3o.31. [amasos]

quoque, quamquam Aegiensium favebat causae, Argos
venit3 ubi cum disceptatio fuisset et rem inclinatam cer·
neret, incepto destitit. Lacedaemonii deinde eum in sua
certamina averterunt. sollicitam eam civitatem exsules
maxime habebant, quorum magna pars in maritimis La-
conicae orae castellis vicisque qui omnes adempti erant,
habitabant. id aegre patientes Lacedaemonii, ut aliqua li-
borum ad mare haberent aditum, siquando Romam aliove
quo mitterent legatos, simul ut emporium et receptacu-
lum peregrinis mercibus ad necessarios usus esset, nocte
adorti vicum maritimum nomine Lan improviso occupa·
verunt. vicani quique ibi exsules habitabant primo inopi-
nata re territi sunt, deinde sub lucem congregati levi cer·
tamine expulerunt Lacedaemonios. terror tamen omnem
maritimam oram pervasit; legatosque communiter et ca-
stella omnia vicique et exsuleS, quibus ibi domicilia erant,
ad Achaeos miserunt. XXXI . Philopoemen praetor, iam
inde ab init-io exsulum causae et amicuS, et auctor semper
‚Achaeis minuendi opes etauctoritatem Lacedaemoniorum,
concilium querentibus dedit, decretumque referente eo
factum est, cum in fidem Achaeorum tutelamque Τ. Quin·
etius et Romani Laconicae orae castella et vicos tradidis⁴
sent, et cum abstinere iis ex foedere Lacedaemonii debe-
rent, Las vicus oppugnatus esset caedesque ibi facta, qui
eius rei auctores adfinesque essent, nisi dederentur
Achaeis, violatum videri foedus. ad exposcendos eos
legati extemplo Lacedaemonem missi sunt. id imperium
adeo superbum et indignum Lacedaemoniis visum est, ut
si antiqua civitatis fortuna esset, haud dubie arma ex·
templo capturi suerint. maxime autem consternavit eos
metuS, si semel primis imperiis obediendo iugum accepis-
sent, ne id quod iam diu moliretur Philopoemen, exsulibus
Lacedaemonem traderet. furentes igitur ira triginta homi·
nibus ex factione, cum qua consiliorum aliqua societas
Philopoemeni atque exsulibus erat, interfectis decreverunt
renuntiandam societatem AchaeiS‚ legatosque extemplo
Cephalleniam mittendos, qui consuli M. Fulvio quique
Romanis Lacedaemonem dederent, orarentque eum, ut

