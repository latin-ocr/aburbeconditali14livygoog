Lissa xxxvl. CAP.15.16. [a. c. 191] 235

vana promissa incusare et Thoantem, Hannibalem vero
non ut prudentem tantum virum, sed prope vatem omnium
quae tum evenirent, adrnirari. ne tamen temere coepta
segnitia insuper everteret, nuntios in Aetoliam misit, ut
omni contracta inventute convenirent Lamiam , etipse eo

decem milia fere peditum ex his qui postea venerant ex ,

Asia expleta et equites quingentos duxit. quo cum ali-
quanto panciores quam umquam ante convenissent, et
principes tantummodo cum paucis clientibus essent, atque
ii dicerent omnia sedulo ab sc facta, utquam plurimos ex
civitatibus suis evocarent, nec auctoritate nec gratia nec
imperio ‘adversus detractantes militiam valuisse, destitutus
undique et ab suiS, qui morabantur in Asia, et ab sociis,
qui ea in quorum spem vocaverant non praestabant, intra
saltum Thermopylarum sese recepit. id iugum , sicut
Apennini dorso Italia dividitur, ita mediam Graeciam diri-
mit. ante saltum Thermopylarum in septentrionem versa
Epiros et Perrhaebia et Magnesia et Thessalia est etPhthio-
tae Achaei et sinus Maliacum intra fauces ad meridiem
vergunt Aetoliae pars maior et Acarnania et cum Locride
Phocis et Boeotia adiunctaque insula Euboea, et excur-
rente in altum velut promunturio Attica terra, sita ab tergo
‘ et Peloponnesus. hoc iugum ab Leucate et mari ad occi-
dentem verso per Aetoliam ad alterum mare orienti obie-
ctum tendens ea aspreta rupesque interiectas habet, ut
non modo exercitus sed ne expediti quidem facile ullas
ad transitum calles inveniant. extremos ad orientem mon·
tis Oetam vocant, quorum qued altissimum est, Callidro-
mon appellatur; in cuius valle ad Maliacum sinum ver-
gente iter est non latius quam sexaginta passus. haec una
militaris via est, qua traduci exercitUS, si non prohibean-
tur, possint. ideo Pylae, et ab aliia, quia calidae aquae in
ipsis faucibus sunt, Thermopylae locus appellatur, nobilis
Lacedaemoniorum adversus Persas morte magis memo·
rabili quam pugna.

XVI. Haudquaquam pari tum animo Antiochus intra
portas loci eius castris positis munitionibus insuper sal-
tum impediebat; et cum duplici vallo fossaque et mure

