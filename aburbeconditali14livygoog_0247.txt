220 LIBER XXXV. CAP. 51. [a. U. c. 560. a. C. 192]

vagarentur, magna pars per agros lignatum pabulatumque
dilapsa esset, repente Menippus palatos passim adgres-
sus eos cecidit, ad quinquaginta vivos cepit. perpauci
effugerunt, in quibus Micythio parva oneraria nave exce-
ptus. ea res Quinctio Romanisque sicut iactura militum
molesta, ita ad ius inferendi Antiocho belli adiecisse ali-
quantum videbatur. Antiochus admoto ad Aulidem exer-
citu, cum rursus oratores partim ex suis partim Aetolos
Chalcidem misisset, qui eadem illa quae nuper cum minis
gravioribus agerent, nequiquam contra Micythione et Xe-
noclide tendentibus facile tenuit, ut portae sibi aperiren-
tur. qui Romanae partis erant, sub adventum regis urbo
excesserunt. Achaeorum et Eumenis milites Salganea
tenebant, et in Euripo castellum Romani milites pauci
custodiae causa loci communiebant. Salganea Menippus,
rex ipse castellum Euripi oppugnare est adortus. priores
Achaei et Eumenis milites pacti, ut sine fraude liceret
abire, praesidio excesserunt= pertinacius Romani Euri-
pum tuebantur. hi quoque tamen , cum terra marique ob·
siderentur et iam machinas tormentaque comportari vidc-
rent, non tulere obsidionem. cum id quod caput erat
Euboeae teneret rex, ne ceterae quidem eius insulae ur-
bes imperium abnuerunt; magnoque principio sibi orsus
bellum videbatur, quod tanta insula et tot opportunae
urbes in suam dicionem venissent.

 

ΤΙΤΙ mvl

ΑΒ URBE CONDITA
LIBER xxxvl.

 

ΕΡΠῸΜΕ. Μ’. Acilius Glabrio consul Antiochum apud Thermo-
pylas, Philippo rege adiuvante, victum Graecia expulit, idem-
que Aetolos subegit. P. Cornelius Scipio Nasica consul aedem
matris deum, quam ipse in Palatium intulerat vir optatum
a senatu iudicatus, dedicavit3 idemque Boios Gallos victos

