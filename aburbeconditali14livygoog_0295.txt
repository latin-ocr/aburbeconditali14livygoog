268 LIBER XXXVII. CAP. 9. 10. [a. U. c. 562]

intra paucos dies averterunt. IX. inter haec Phocaeae
seditio orta quibusdam ad Antiochum multitudinis animos
avocantibus gravia hiberna navium erant, grave tribu-
tum, quod togae quingentae imperatae erant cum quin· ·
gentis tunicis3 gravis etiam inopia frumenti, propter quam
naves quoque et praesidium Romanum excessit. tum vero
liberata metu factio erat, quae plebem in contionibus ad
Antiochum trahebatz senatus et optimates in Romana so-
cietate perstandum censebant‚.defecttonis auctores plus
apud multitudinem valuerunt. Rhodii, quo magis cessa
tum priore aestate erat, eo maturius aequinoctio verno
eundem Pausistratum classis praefectum cum sex et tri-
ginta navibus miserunt. iam Livius a Canis curn triginta
navibus et septem quadriremibus , quas secum Eumenes
rex adduxerat, Hellespontum petebat, ut ad transitum ex-
ercitus , quem terra venturum opinabatur, praepararet
quae opus essent. in portum, quem vocant Achaeorum,
classem primum advertit= inde Ilium escendit, sacrificio-
que Minervae sacto legationes finitimas ab Elaeunte et
Dardano et Rhoeteo, tradentis in fidem civitatis suas, be—
nigne audivit: inde ad Hellesponti fauces navigat, et de-
cem navibus in statione contra Abydum relictis cetera
classe in Europam ad Sestum oppugnandam traiecit. iam
subeuntibus armatis muros fanatici Galli primum cum sol-
lemni habitu ante portam occurrunt, iussu se matris deum
famulos deae venire memorant ad precandum Romanum,
ut parceret moenibus urbique. nemo eorum violatus est.
mox universus senatus cum magistratibus ad dedendam
urbem processit. inde Abydum traiecta classis. ubi cum
temptatis per colloquia animis nihil pacati responderetur,
ad oppugnationem sese expediebant.

· X. Dum haec in Hellesponto geruntur, Polyxenidas
. regius praefectus -- erat autem exsul Rhodius —- cum
audisset profectam ab domo popularium suorum classem,
et Pausistratum praefectum superbe quaedam et contem·
ptim in se contionantem dixisse, praecipuo certamine
animi adversus eum sumpto nihil aliud dies noctesque
agitabat animo, quam ut verba magnifica eius rebus con-

