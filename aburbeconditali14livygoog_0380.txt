LIBER xxxvm. CAP. assa. [a. c. 188] 353

est, id conquirendi cognoscendi repetendique item ius
esto. si quas urbeS, quas tradi oportet, hi tenent quibus
Antiochus dedit, etex his praesidia deducito, utique recte
tradantur curato. argenti probi talenta Attica duodecim
milia dato ‚intra duodecim annos pensionibus aequis —- ta-
lentum ne minus pondo octoginta Romanis ponderibus
pendat -, et, tritici quingenta quadraginta milia modium.
Eumeni regi talenta· trecenta quinquaginta intra quinquen-
nium dato, et pro frumento, quod aestimatione fiat, talenta ,
centum viginti septem. obsides Romanis viginti dato , et
triennio mutate, ne minores octonum denum annorum,
neu maiores quinum quadragenum. si qui sociorum populi
Romani ultro bellum inferent Antioch0, vim vi arcendi
ius esto , dum ne quam urbem aut belli iure teneat aut in
amicitiam accipiat. controversias inter se iure ac iudicio
disceptent, aut si utrisque placebit, bello.“ de Hannibale ¹
Poeno et Aetolo Thoante et Mnasilocho Acarnane et Chal·
citiensibus Eubulida et Philone dedendis in hoc quoque
foedere adscriptum est; et ut si quid postea addi demi
mutarive placuisset, ut id’ salvo foedere fieret. XXXIX. eon·
sul iuravit in hoc foedus: ab rege qui exigerent iusiu—
randum, profecti Q. Minucius Thermus et L. ManliuS, qui.
tum forte ab Oroandis rediit. et Q. Fabio Labeoni, qui
classi praeerat, scripsit, ut Patara extemplo proficisce-
retur, quaeque ibi naves regiae essent, concideret crema—
retque. profectus ab Epheso quinquaginta tectas naves
aut concidit aut incendit. Telmessum eadem expeditione
territis subito adventu classis oppidanis recipit. ex Lycia
protinus iussis ab Epheso sequi, qui ibi relicti erant, per
insulas in Graeciam traiecit. Athenis paucos moratus dieS,
dum Piraeeum ab Epheso naves venirent, totam inde clas-
sem in Italiam reduxit.

Cn. Manlius eum inter cetera quae accipienda ab An-
tiocho erant, elephantos quoque accepisset donoque Eu-
meni omnis dedisset, causa deinde civitatium multis inter
novas res turbatis cognovit. et Ariarathes rex parte dimi-
dia pecuniae imperatae beneficio EumeniS, cui despon—
derat per eos dies filiam, remissa in amicitiam estacceptus.

r. mvi rans IV. 23

