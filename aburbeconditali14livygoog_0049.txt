22 LIBER XXXI. CAP. 25. 26. [a. U. e. 552]

consultabant de bello adversus Nabim tyrannum Lacedae·
moniorum, qui tralato imperio a Philopoemene ad Cyclia-
dam, nequaquam parem illi ducem, dilapsa cernens Achae·
orum auxilia, redintegraverat bellum, agrosque finitimorum
vastabat, et iam urbibus quoque erat terribilis. adversus
hunc hostem cum quantum ex quaque civitate militum
scriberetur consultarent, Philippus dempturum se eis
curam, quod ad Nabim et Lacedaemonios attineret, polli-
cituS‚ nec tantum agros sociorum populationibus prohibi-
turum, sed terrorem omnem belli in ipsam Laconicam
ducto eo extemplo exercitu tralaturum. haec oratio cum
ingenti adsensu hominum acciperetur, „ita tamen aequum
cst“ inquit „me vestra meis armis tutari, ne mea interim
nudentur praesidiis, itaque, si vobis videtur, tantum pa·
rate militum, quantum ad Oreum et Chalcidem et Corin·
thum tuenda satis sit, ut meis ab tergo tutis securus
bellum Nabidi inferam et Lacedaemoniis.“ non fefellit
Achaeos, quc spectasset tam benigna pollicitatio auxilium·
quc oblatum adversus Lacedaemonics= id quaeri, ut ob-
sidem Achaeorum iuventutem educeret ex Peloponneso
ad illigandam Romano bello gentem. et id quidem coar-
guere Cycliadas praetor Achaeorum nihil attinere ratuS,
id modo ‘cum dixisset, non licere legibus Achaeorum de
aliis rebus referre quam propter quas convocati essent,
decreto de exercitu parando adversus Nabim facto con-
cilium fortiter ac libere habiturn dimisit, inter adsentatores
regios ante eam diem habitus. Philippus, magna spe de-
pulsus, voluntariis paucis militibus conscriptis Corinthum
atque in Atticam terram rediit.

XXVI. Per eos ipsos dies quibus Philippus in Achaia
suit, Philocles praefectus regius ex Euboea profectus cum
duobus milibus Thracum Macedonumque ad depopulan-
dos Atheniensium fines regione Eleusinis saltum Cithae·
ronis transcendit3 inde dimidia parte militum ad praedan-
dum passim per agros dimissa, cum parte ipse occultus
loco ad insidias opportuno consedit, ut si ex castello ab
Eleusine in praedantis suos impetus fieret, repente hosfls
effusos ex improviso adoriretur. non fefellere insidiae.

 

 

