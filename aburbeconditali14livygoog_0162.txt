LIBER XXXIV. CAP. lo. 11. [a c, 195] 135

Hispania cum praesidio sex milium, dato ab Ap. Claudio
praetore , Celtiberi agmine ingenti ad oppidum Iliturgi
occurrerunt. viginti milia armatorum fuisse Valerius
scribit; duodecim milia ex iis caesa , oppidum Iliturgi
receptum, et puberes omnis interfectos. inde ad castra
Catonis Helvius pervenit, et quia tuta iam ab hostibus
regio erat, praesidio in ulteriorem Hispaniam remisso Ro—
mam est profectuS, et ob rem feliciter gestam ovans ur-
bem est ingressus. argenti infecti tulit in aerarium decem
quattuor milia pondo septingenta triginta duo , et signati
bigatorum septendecim milia viginti tria, et Oscensis ar-
genti centum undeviginti milia quadringentos undequa-
draginta. causa triumphi negandi senatui fuit quod alieno
auspicio et in aliena provincia pugnasset. ceterum bieu-
nio post redierat, cum provincia successori Q. Minucio
tradita annum insequentem retentus ibi longo et gravi
fuisset morbo. itaque duobus modo mensibus ante Hel-
vius ovans urbem est ingressus, quam successor eius Q.
Minucius triumpharet. hic quoque tulit argenti pondo tri-
ginta quattuor milia octingenta, bigatorum septuaginta tria
milia, et Oscensis argenti ducenta septuaginta octo milia.

XI. ln Hispania interim consul 'haud procul Empo-
riis castra habebat. eo legati tres ab Ilergetum regulo
Bilistage, in quibus unus filius eius erat, venerunt, que-
rentes castella sua oppugnari, nec sp‘em ullam esse re-
sistendi, nisi praesidium Romanus misisset: tria milia
militum satis esse3 nec hostiS, si tanta manus venisset,
mansuros. ad ea consul moveri quidem se vel¹ periculo
eorum vel metu diceret sed sibi nequaquam tantum co-
piarum esse, ut, cum magna vis hostium haud procul ab·
sit, et quam mox signis collatis dimicandum sitin dies
exspectet, dlvidendo exercitum minuere tuto vires posset.
legati ubi haec audiverunt, flentes ad genua consulis pro-
volvuntur, orant, ne se in rebus tam trepidis deserat. quo
enim se, repulsos ab Romanis, ituros? nullos se socios,
nihil usquam in terris aliud spei habere. potuisse se ex-
tra id periculum esse, si decedere fide, si coniurare cum
ceteris voluissent. nullis minis, nullis terriculis se motos

