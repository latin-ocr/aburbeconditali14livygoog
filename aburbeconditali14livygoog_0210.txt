LIBER XXXV. CAP. 9. ιο. [ι. ο. 193] 183

locis de caelo tactus. et Ariciae et Lanuvii et in Aventino
lapidibus pluvit3 et a Capua nuntiatum est examen vespa-
rum ingens in forum advolasse et in Martis aede conse-
disse: eas collectas cum cura et igni crematas esse. ho—
rum prodigiorum causa decemviri libros adire iussi, et
novemdiale sacrmn facturn, et supplicatio indicta est atque
urbs lustrata. iisdem diebus aediculam Victoriae Virginis
prope aedem Victoriae Μ. Porcius Cato dedicavit biennio
post quam vovit.

Eodem anno colomam Latinam in castrum Ferenti-
num triumviri deduxerunt Cn. Manlius Vulso L. Apustius
Fullo Q. Aelius Tubero, cuius leg-e deducebatur. tria mi-
lia peditum iere, trecenti equites, numerus exiguus pro
copia agri. dari potuere tricena iugera in pedites, sexa-
gena in equites. Apustio auctore tertia pars agri dempta
est, quo postea, si vellent, novos colonos adscribere
possent. vicena iugera pedites , quadragena equites ac-
ceperunt.

X. In exitu iam annu-s erat, et ambitio magis quamn-u..
amquam alias· exarserat consularibus comitiis. multi et
potentes petebant patricii plebeiique, P. Cornelius Cn.
filius Scipio, qui ex Hispania provincia nuper decesserat
magnis rebus gestis, et L. Quinctius FlamininuS, qui classi
in Graecia praefuerat, et Cn. Manlius Vulso; ii patricii,
plebeii autem C. LaeliuS, Gn. DomitiuS, C. Livius Salinator,
Μ’. Acilius. sed omnium oculi in Quinctium Corneliumque
coniecti= nam et in unum locum petebant ambo patricii,
et rei militaris gloria recens utrumque commendabat. ce-
terum ante omnia certamen accendebant fratres candida· ‚
torum, duo clarissimi aetatis suae imperatores. maior
gloria in Ρ. Scipione, et quo maior, eo propior invidiam;
Quinctii recentior, ut qui eo anno triumphasset. accede-
bat quod alter decimum iam prope annum adsiduus in
ocusss hominum fuerat, quae res minus verendos magnos
homines ipsa satietate facit3 consul iterum post devictum
Hannibalem censorque fuerat: in Quinctio nova et recen-
tia omnia ad gratiam erant; nihil nec petierat a populo
post triumphum nec adeptus erat. pro fratre germano,

