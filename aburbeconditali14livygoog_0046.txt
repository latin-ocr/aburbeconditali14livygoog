LIBER XXXI. CAP. 22. 23. [a. C. 200] 19

Consul alter cum autumno ferme exacto in provin·
ciam venisset, circa Apolloniam hibernabat. ab classe,
quae Corcyrae subducta erat, G. ClaudIus triremesque
Romanae, sicut ante dictum est, Athenas missae cum
Piraeeum pervenissent, despondentibus iarn animos sociis
spem ingentem attulerant. nam et terrestres ab Corintho,
quae per Megara incursiones in agros fieri solitae erant,
non flebant, et praedonum a Chalcide naveS, quae non
mare solum infestum sed etiam omnis maritimos agros
Atheniensibus fecerant, non modo Sunium superare sed
nec extra fretum Euripi committere aperto mari se aude·
bant. supervenerunt his tres Rhodiae quadriremes , et
erant Atticae tres apertae naveS, ad tuendos maritimos
agros comparatae. hac classe si urbs agrique Athenien·-
sium defenderentur, satis in praesentia existimanti Claudio
esse maioris etlam rei fortuna oblata est. XXIII. exsules
ab Chalcide, regiorum iniuriis pulsi, attulerunt occupari
Chalcidem sine certamine ullo posset nam et Macedonas,
quia nullus in propinquo sit hostium metuS‚ vagari passim,
et oppidanos praesidio Macedonum fretos custodiam urbis
neglegere. his auctoribus profectus quamquam Sunium
ita mature pervenerat, ut inde provehi ad primas angustias
Euboeae posset, ne superato promuntorio conspiceretur,
classem in statione usquead noctem tenuit= primis tenebris
movit; et tranquillo pervectus Chalcidem paulo ante
lucem, qua infrequentissima urbis sunt, paucis militibus
turrim proximam murumque circa scalis cepit alibi sopi-
tis custodibus, alibi nullo custodiente. progressi inde ad
frequentia aedificiis loca custodibus interfectis refractaque
porta ceteram multitudinem armatorum acceperunt. inde
in totam urbem discursum est aucto etiam tumultu, quod
circa sorum ignis tectis iniectus erat. conflagrarunt et-
horrea regia et armamentarium cum ingenti apparatu
machinarum tormentorumque. caedes inde passim fugien-
tium pariter ac repugnantium fleri coepta est. nec ullo
iam, qui militaris aetatis esset, non aut caeso aut fugate,
Sopatro etiam Acarnane praefecto praesidii interfecto

praeda omnis primo in forum collata, deinde in naves
2

