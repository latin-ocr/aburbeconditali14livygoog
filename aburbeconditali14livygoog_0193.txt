166 LIBER XXXIV. CAP. 50. 51. [a. υ. 0. 558]

suum bene positum sciret. L. has velut parentis voces
rum audirent, manare omnibus gaudio lacrimae, adeo ut
ipsum quoque confunderent dicentem. paulisper fremitus
approbantium dicta fuit, monentiumque aliorum εἰὶσε, ut
eas voces velut oraculo missas in pectora animosque de-
mitterent. silentio deinde facto petiit ab iis, ut civis Ro·
manOS, si qui apud eos in servitute essent, conquisitos
intra duos menses mitterent ad se in Thessaliamz ne ipsis
quidem honestum esse in liberata terra liberatores eius
servire. omnes acclamarunt gratias se inter cetera etiam
ob hoc agere, quod admoniti essent, uttam pio, tam ne-
cessario· officio fungerentur. ingens numerus erat bello
Punico captorum, quos Hannibal, cum ab suis non redi-
merentur, venum dederat. multitudinis eorum argumen-
tum sit, quod Polybius scribit centum talentis eam rem
Achaeis stetisse, cum quingenos denarios pretium in ca-
pita, quod redderetur dominis, statuissent. mille enim
ducentos ea ratione Achaia habuit. adice nunc pro por-
tione quotverisirnile sit Graeciam totam habuisse.
Nondum· conventus dimissus erat, cum respiciunt
praesidium ab Acrocorintho descendens protinus duci ad
portam atque abire. quorum agmen imperator secutus
prosequentibus cunctiS, servatorem liberatoremque accla-
mantibus, salutatis dimissisque iis, eadem qua venerat via
Elatiam rediit. inde eum omnibus copiis Ap. Claudium
legatum dimittit. per Thessaliam atque Epirum ducere
Oricum iubet, atque ibi se opperiri= inde namque in animo
esse exercitum in Italiam traicere. et L. Quinctio tratri,
legato et praefecto classis, scribit, ut onerarias ex omni
Graeciae ora eodem contraheret. LI. ipse Chalcidem pro-
fectuS, deductis non a Chalcide solum sed etiam ab Oreo
atque Eretria praesidiis, conventum ibi Euboicarum civi—
tatium habuit, admonitosque in quo statu rerum accepisset
eos etin quo relinqueret dimisit. Demetriadem inde pro-
ficiscitur3 deductoque praesidio prosequentibus cunctiS,
sicut Corinthi et Chalcide, pergit ire in Thessaliam, ubi
non liberandae modo civitates erant, sed ex omni collu-
vione et confusione in aliquam tolerabilem sormam redi*

