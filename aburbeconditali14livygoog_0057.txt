30 LIBER. XXXI. CAP. 33. 34. [a. U. c. 5⁵2]

quidem omnia circa pavoremque ingentem hominum cer-
nebatz sed parum gnaruS, quam partem petisset consul,
alam equitum ad explorandum, quonam hostes iter inten-
dissent, misit. idem error apud consulem erat; movisse
ex hibernis regem sciebat, quam regionem petisset igno-
rans. is quoque speculatum miserat equites. hae duae
alae ex diverso, eum diu incertis itineribus vagatae per
Dassaretios essent, tandem in unum iter convenerunt.
neutros fefellit, ut fremitus procul hominum equorumque
exauditus est, hostes appropinquare. itaque priusquam
in conspectum venirent, equos armaque expedierant. nee
mora, ubi primum hostem videre, concurrendi facta est.
forte et numero et virtute, utpote lecti utrimque, haud
impares aequis viribus per aliquot horas pugnarunt. fati-
gatio ipsorum equorumque incerta victoria diremit proe-
lium. Macedonum quadraginta equiteS, Romanorum quin-
que et triginta ceciderunt. neque eo magis explorati
quiequam, in qua regione castra hostium essent , aut illi
sd regem aut hi ad consulem rettulerunt. per transfugas
cognitum est, quos levitas ingeniorum ad cognoscendas
hostium res in omnibus bellis praebet.

XXXIV. Philippus aliquid et ad caritatem suorum et
ut promptius pro eo periculum adirent, ratus profecturum
se, si equitum qui ceciderant in expeditione sepeliendo·
rum euram habuisset, adferri eos in castra iussit, ut con-
spiceretur ab omnibus funeris honos. nihil tam incertum
nee tam inaestimabile est quam animi multitudinis. quod
promptiores ad subeundam omnem dimicationem vide·
batur facturum, id metum pigritiamque incussit: nam qui
hastis sagittisque et rara lanceis facta vulnera vidissent,
cum Graecis Illyriisque pugnare adsueti, postquam gladio
Hispaniensi detruncata corpora brachiis cum humero abs-
cisiS‚ aut tota cervice desecta divisa a corpore capita
patentiaque viscera et foeditatem aliam vulnerum vide—
runt, adversus quae tela quosque viros pugnandum foret,
pavidi vulgo cernebant. ipsum quoque regem terror cepit,
nondum iusto proelio cum Romanis congressum. itaque
revocato filio praesidioque, quod in saucibus Pelagoniae

