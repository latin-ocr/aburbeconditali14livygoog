16 LIBER XXXI. CAP. 18. 19. [a. U. &5521

maxime Abydum oppugnaret, cum rein, ab Attalo et Rho-
diis ultro se bello lacessitum diceret, „num Abydeni quo-
que“ inquit „ultro tibi intulerunt arnia‘3“ insueto vera
audire ferocior oratio visa est, quam quae habenda apud
regem esset. ‚,aetas“ inquit „et forma et super omnia ’
Romanum nomen te ferociorem facit„ ego autem primum
velim vos foederum memores servare mecum pacem.
sin bello lacessitiS, mihi quoque animo est faceres et re-
gnum et Macedonum nomen haud minus quam Romanum
nobile sentietis.“ ita dimisso legato Philippus auro ar-
gentoque, quae coacervata erant, accepto hominum prae-
dam omnem amisit. tanta enim rabies multitudinem in-
vasit, ut repente proditos rati qui pugnantes mortem oc-
cubuissent, periuriumque alius alii exprobranteS, et sa·
cerdotibus maxime, qui quos ad mortem devovissent, eo-
rum deditionem vivorum hosti fecissent, repente omnes
ad caedem coniugum liberorumque discurrerent, seque
ipsi per omnes vias leti interficerent. obstupefactus eo
furore rex suppressit impetum militum, et triduum se
ad moriendum Abydenis dare dixit. quo spatio plura fa
cinora in se victi ediderunt, quam infesti edidissent vi·
ctores; nec, nisi quem vincula aut alia necessitas moxi
prohibuit, quisquam vivus in potestatem venit. Philip-
pus imposito Abydi pracsidio in regnum redii-t. cum ve-
lut Sagunti excidium Hannibali, sic Philippo Abydeno-
rum clades ad Romanum bellum animos fecisset, nuntii
occurrerunt consulem iam in Epiro esse, et Apollo-
. niam terrestris copias, navalis Corcyram in hiberna de-
duxisse.-

XIX. Inter haec legatis qui in Africam missi erant
de Hamilcare Gallici exercitus duce, responsum a Cartha-
giniensibus est nihil ultra se facere posse, quam ut ex-
silio eum multarent, bona eius publicarent. perfugas et
fugitiVOS, quos inquIrendo vestigare potuerint, reddidisse,
et de ea re missuros legatos Romam, qui senatui satis-
facerent. ducenta milia modium tritici Romam, ducenta
ad exercitum in Macedoniam miserunt. inde in Numidiam
ad reges profecti legati. dona data Masinissae, mandata-

