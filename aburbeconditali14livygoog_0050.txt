LIBER XXXI. CAP.26. 27. [a. o. 200] 23

itaque revocatis qui discurrerant ad praedandum militi—
bus instructisque ad oppugnandum castellum Eleusinem
profectus eum multis inde vulneribus recessit, Philippo-
que se venienti ex Achaia coniunxit. temptata et ab ipso
rege oppugnatio eiusdem castelli est. sed naves Romanae
a Piraeeo venientes intromissumque praesidium absistere
incepto coegerunt. diviso deinde exercitu, rex cum parte
Philoclem Athenas mittit, cum parte Piraeeum pergit, ut
dum Philocles subeundo murOS, et comminanda oppu-
gnatione contineret urbe Athenienses, ipsi Piraeeum levi
cum praesidio relictum expugnandi facultas esset. ceterum
nihilo ei Piraeei quam Eleusinis facilior isdem fere defen·
dentibus oppugnatio suit. a Piraeeo Athenas repente duxit.
inde eruptione subita peditum equitumque inter angustias
semiruti muri, qui brachiis duobus Piraeeum Athenis iun-
git, repulsuS, omissa oppugnatione urbiS, diviso cum
Philocle rursus exercitu, ad agros vastandos profectuS,
cum priorem populationem sepulcris circa urbem diruen-
dis exercuisset, ne quid inviolatum relinqueret, templa
deum, quae pagatim sacrata habebant, dirui atque incendi
iussit. et ornata eo genere operum eximie terra Attica et
copia domestici marmoris et ingeniis artificum praebuit
huic furori materiam. neque enim diruere modo ipsa
templa ac simulacra evertere satis habuit, sed lapides
quoque, ne integri cumularent ruinas, frangi iussit. et
postquam non tam ira satiata quam irae exercendae ma-
teria deerat, agro hostium in Boeotiam excessit, nec aliud
quicquam dignum memoria in Graecia egit.

XXVII. Consul Sulpicius eo tempore inter Apollo-
niam ac Dyrrachium ad Apsum flumen habebat castra;
quo arcessitum L. Apustium legatum eum parte copiarum fl
ad depopulandos hostium fines mittit. ApustiuS, extrema
Macedoniae populatus, Corrhago et Gerunio et Orgesso
castellis primo impetu captis ad Antipatream, in saucibus
angustis sitam urbem, venit. ac primo evocatos principes
ad colloquium, ut fidei Romanorum se committerent, per·
licere est conatus; deinde ubi magnitudine ac moenibus
situque urbis freti dicta aspernabantur, vi atque armis

