LIBER XXXI. CAP. 49. 50. [a. ο. 200] 45

tatem rerum gestarum eius cui tantus honos haberetur
populus Romanus videret. ecquem ex eo exercitu qui
cum Gallis pugnaverit, sinon militem, lixam saltem fuisse,
quem percunctari posset senatus quid veri praetor vanive

‚ adferret? comitiis deinde diem edixit; quibus creati sunt

eonsules 1,. Cornelius Lentulus P. Villius Tappulus, prae·
tores inde facti L. Quinctius Flamininus L. Valerius Flac·
cus L. Villius Tappulus Cn. Baebius Tamphilus.

L. Annona quoque eo anno pervilis fuit. frumenti
vim magnam ex Africa advectam aediles curules M. Clau-
dius Marcellus et Sex. Aelius Paetus binis aeris in modios
populo diviserunt. et ludos Romanos magno apparatu
fecerunt, diem unum instaurarunt. signa aenea quinque
ex multaticio argento in aerario posuerunt. plebeii ludi
ab aedilibus L. Terentio Massiliota et Cn. Baebio Tam-
philo , qui praetor designatus erat, ter toti instaurati. et
ludi funebres eo anno per quadriduum in foro mortis
causa M. Valerii Laevini a Ρ. et M. filiis eius facti; et
munus gladiatorium datum ab iis; paria quinque et viginti
pugnarunt. Μ. Aurelius Cotta decemvir sacrorum mor-
tuus: in eius locum Μ’ Acilius Glabrio suffectus.

comitiis aediles curules creati sunt forte ambo, qui
statim occipere magistratum non possent. nam Gaius
Cornelius Cethegus absens creatus erat, cum Hispaniam
obtineret provinciam C. Valerius Flaccus , quem prae-
sentem creaverant, quia flamen Dialis erat, iurare in leges
non poterat= magistratum autem plus quinque dies, nisi
qui iurasset in legeS‚ non licebat gerere. petente FlaccQ
ut legibus solveretur, senatus decrevit, ut, si aedilis qui
pro se iuraret arbitratu consulum daret, consules, si eis
videretur, cum tribunis plebis agerent, uti ad plebem
ferrent. datus qui iuraret pro fratre L. Valerius FlaccuS,
praetor designatus. tribuni ad plebem tulerunt, ple-
besque scivit, ut perinde esset ac si ipse aedilis iurasset.
et de altero aedile scitum plebi est factum rogantibus
tribuniS‚ quos duos in Hispaniam cum imperio ad exer-
citus ire iuberent, ut C. cornelius aedilis curulis ad ma-
gistratum gerendum veniret, et L. Manlius Acidinus dece·

