LIBER xxxin. CAP. 32. 33. 34. [a. e. 196] 111

fuerant. audita voce praeconis maius gaudium fuit, quam
quod universum homines acciperent. vix satis credere
se quisque audisse, et alii alios intueri, mirabundi velut
ad somnii vanam speciem: quod ad quemque pertinebat,
suarum aurium fidei minimum credentes, proximos inter-
rogabant. revocatus praeco, cum unusquisque non audire
modo sed videre libertatis suae nuntium averet, iterum
pronuntiavit eadem. tum ab certo iam gaudio tantus cum
clamore plausus est ortus totiensque repetitus, ut facile
appareret nihil omnium bonorum multitudini gratius quam
libertatem esse. ludicrum deinde ita raptim peractum est,
ut nullius nec animi nec oculi spectaculo intenti essent:
adeo unum gaudium praeoccupaverat omnium aliarum
sensum voluptatium. XXXIII. ludis vero dimissis cursu
prope omnes tendere ad imperatorem Romanum, ut ruente
turba in unum adire, contingere dextram cupientium, co-
ronas lemniscosque iacientium, haud procul periculo
fuerit. sed erat trium ferme et triginta annorum3 et cum
robur iuventae, tum gaudium ex tam insigni gloria et fru-
ctus vires suppeditabat. nec praesens tantummodo effusa
est laetitia, sed per multos dies gratis et cogitationibus et
sermonibus renovata: esse aliquam in terris gentem, quae
sua impensa, suo labore ac periculo bella gerat pro liber-
tate aliorum; nec hoc finitimis aut propinquae vicinitatis
hominibus aut terris continenti iunctis praestetz sed ma·
ria traiciat, ne quod toto orbe terrarum iniustum impe·
rium sit, ubique ius fas lex potentissima sint. una voce
praeconis liberatas omnis Graeciae atque Asiae urbes.
hoc spe concipere audacis animi fuisse, ad effectum ad-
ducere et virtutis et fortunae ingentis.

XXXIV. Secundum Isthmia Quinctius et decem legati
legationes regum gentiumque audivere. primi omnium
regis Antiochi vocati legati sunt. iis eadem sere, quae Ro-
mae egerant, verba sine fide rerum iactantibus nihil iam
perplexe ut ante, cum dubiae res incolumi Philippo erant,
sed aperte denuntiatum, ut excederet Asiae urbibuS, quae
Philippi aut Ptolemaei regum fuissent, abstineret liberis
civitatibus, neu umquam lacesseret armis: et in pace et.

