162 LIBER XXXIV. CAP. 44. 45. 46. [a. U. c. 558]

ullum ordinem saevitum. atrium Libertatis et villa publica
ab isdem refecta amplificataque.

Ver sacrum ludique votivi, quos voverat P. Sulpi·
cius Galba consul, facti. cum spectaculo eorum occupati
animi hominum essent, Q. PleminiuS, qui propter multa in
deos hominesque scelera Locris admissa in carcerem con·
iectus fuerat, comparaverat homines, qui pluribus simul
locis urbis nocte incendia facerent, ut in consternata no-
cturno tumultu civitate refringi carcer posset. ea res in-
dicio consciorum palam sacta delataque ad senatum est.
Pleminius in inferiorem demissus carcerem est necatusque

XLV. Coloniae civium Romanorum eo anno deductae
sunt Puteolos Vulturnum Liternum, treceni homines in
singulas. item Salernum Buxentumque coloniae civium
Romanorum deductae sunt. deduxere triumviri Ti. Sem-
pronius Longus, qui tum consul erat, M. Servilius, Q. Mi-
nucius Thermus. ager divisus est qui Campanorum fuerat.
Sipontum item in agrum qui Arpinorum fuerat, coloniam
civium Romanorum alii triumviri, D. Iunius Brutus Μ.
Baebius Tamphilus M. Helvius deduxerunt. Tempsam item
et Crotonem civium Romanorum coloniae deductae. Tem-
psanus ager de Bruttiis captus erat; Bruttii Graecos ex·
pulerant= Crotonem Graeci habebant. triumviri Cn. Octa-
vius L. Aemilius Paulus C. Plaetorius Crotonem, Tempsam
L. Cornelius Merula Q. *¹* C. Salonius deduxerunt.

Prodigia quoque alia visa eo anno Romae sunt, alia
nuntiata. in foro et comitio et Capitolio sanguinis guttae
visae sunt, et terra aliquotiens pluvit, et caput Vulcani
arsit. nuntiatum est Nare amni lac fluxisse; pueros in-
genuos Arimini sine oculis ac naso, et in Piceno agro non
manua, non pedes habentem natum. ea prodigia ex pon-
tificum decreto procurata. et sacrificium novemdiale
factum est, quod Hadriani nuntiaverant in agro suo lapi-
dibus pluvisse.

XLVI. In Gallia L. Valerius Flaccus proconsul circa
Mediolanium cum Gallis Insubribus et Boiis, qui Dorulato
duce ad concitandos Insubres Padum transgressi erant,
signis collatis depugnavit. decem milia hostium sunt caesa.

