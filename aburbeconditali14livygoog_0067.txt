40 Lissa xxxi. CAP. 45. [a. υ. c. 552]

mallent, postquam praesidio regio arcem teneri nec se
potestatis suae esse respondebant, expositis copiis appa-
ratuque omni urbium oppugnandarum diversis partibus
rex et legatus Romanus, ad urbem subeunt. -plus aliquanto
Graecos Romana arma signaque non ante visa animique
militum tam prompte succedentium muros terruere. ita·
>que fuga extemplo in arcem facta est3 urbe hostes potiti.
et in arce cum biduum loci se magis quam armorum fidu-
cia tenuissent, tertio die pacti, ipsi praesidiumque ut eum
singulis vestimentis Delium Boeotiae transveherentur,
urbem arcemque tradiderunt. ea ab Romanis regi Attalo
concessa: praedam ornamentaque urbis ipsi avexerunt.
Attalus ne desertam haberet insulam, et Macedonum fere
omnibus et quibusdam Andriorum, ut manerent, persuasit.
postea et ab Delio, qui ex pacto travecti eo fuerant, pro-
missis regiS‚ cum desiderium quoque patriae facilius ad
credendum inclinaret animos, revocati.

Ab Andro Cythnum traiecerunt. ibi dies aliquot op·
pugnanda urbe nequiquam absumpti3 et quia vix operae
pretium erat, abscessere. ad Prasias ·- continentis Atti·
cae is locus est—Issaeorum viginti lembi classi Roma-
norum adiuncti sunt. ii missi ad populandos Carystiorum
agros; cetera classis Geraestum, nobilem Euboeae por-
tum, dum ab Carysto Issaei redirent, tenuit. inde omneS,
velis in altum datiS, mari medio praeter Scyrum insulam
Icum pervenere. ib'i paucos dies saeviente Borea retenti,
ubi prima tranquillitas data est, Sciathum traiecere, vasta-
tam urbem dIreptamque nuper a Philippo. per agros
palati milites frumentum, et si qua alia usui esse ad ve·
scendum poterant, ad naves rettulere. praedae nec erat
quicquam , nec meruerant Graeci, cur diriperentur. inde
Cassandream petentes primo ad Mendaeum, maritimum
civitatis eius vicum, tenuere. inde cum superato promun-
turio ad ipsa moenia urbis circumagere classem vellent,
saeva coorta tempestate prope obruti fluctibus, dispersi;
magna ex parte amissis armamentis in terram effugerunt.
omen quoque ea maritima tempestas ad rem terra geren·
dam suit. nam collectis in unum navibus expositisque co·

 

 

