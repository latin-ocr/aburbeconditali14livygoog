LmER xxxin. cAP. ease. [a. c. 196] 113

conventus — Pylaicum appellant -- venit; Aetolos prae-
cipue monuit, constanter et fideliter in amicitia populi
Romani permanerent. Aetolorum principes alii leniter
questi sunt, quod non idem. erga suam gentem Romano-
rum animus essct, qui in bello fuisset-3 alii ferocius incu-
sarunt, exprobraruntque non modo vinci sine Aetolis Phi-
lippum, scd ne transire quidem in Graeciam Romanos
potuisse. adversus ea respondere, ne in altercationem ex·
cederet reS, cum supersedisset Romanus , omnia eos ae-
qua impetraturos, si Romam misissent, dixit. itaque ex
auctoritate eius decreti legati sunt. hunc finem bellum
cum Philippo habuit.

XXXVI. Cum haec in Graecia Macedoniaque et Asia
gererentur, Etruriam infestam prope coniuratio servorum
fecit. ad quaerendam opprimendamque earn Μ’. Acilius
Glabrio praetor, cui inter cives peregrinosque iurisdictio
obtigerat, cum una ex duabus legione urbana est missus,
alios iam congregatos pugnando vicit: ex his multi occisi,
multi capti; alios verberatos crucibus adfixit, qui prin·
cipes coniurationis fuerant3 alios dominis restituit.

· Consules in provincias profecti sunt. Marcellum Bo-
iorum ingressum finis , fatigato per diem totum milite via
facienda, castra inter tumulos quosdam ponentem Coro-
lamus quidam regulus Boiorum cum magna manu adortus
ad tria milia hominum occidit; et illustres viri aliquot in
illo tumultuario proelio ceciderunt, inter quos praerecti
socium Τ. Sempronius Gracchus et Μ. lunius SilanuS, et
tribuni militum de legione secunda Μ. Ogulnius et P. Clau-
dius. castra tamen ab Romanis impigre permunita reten-
taque, cum hostes prospera pugna elati nequiquam op·
pugnassent. stativis deinde isdem per dies aliquot sese
tenuit, dum et saucios curaret etex tanto terrore animos
militum reficeret. Boii, ut est gens minime ad morae tae·
dium ferendum patiens, in castella sua vicosque passim
dilapsi sunt.. Marcellus Pado confestim traiecto in agrurn
Comensem, ubi Insubres Comensibus ad arma excitis
castra habebant, legiones ducit. Gal-li feroces Boiorum
ante dies paucos pugna in ipso itinere proelium commit-

τ. mvi rans IV. 8

