LIBER XXXIII. CAP. 22. 23. 24. [a. C. 197] 103

paucorum ac vicorum falsas et in tempus simulatas sine
ullo pignore deditiones factas esse. haec inter consules
tribunosque altercationes biduum tenuerunt, victique
perseverantia tribunorum consules separatim rettulerunt.
XXIII. C. Cornelio omnium consensu decretus triumphus.
et Placentini Cremonensesque addiderunt favorem con-
suli, gratias agentes commemorantesque obsidione sese
ab eo liberatOS, plerique etiam, cum apud hostes essent,
servitute exemptos. Ω. Minucius temptata tantum rela-
tione, cum adversum omnem senatum videret, in monte
Albano se triumphaturum et iure imperii consularis et
multorum clarorum virorum exemplo dixit. C. Cornelius
de Insubribus Cenomanisque in magistratu triumphavit.
multa signa militaria tulit, multa Gallica spolia captivis
carpentis transvexit; multi nobiles Galli ante currum ducti,
inter quos quidam Hamilcarem ducem Poenorum fuisse
auctores sunt. ceterum magis in se convertit oculos Cre-
monensium Placentinorumque colonorum turba, pilleato-
rum currum sequentium.- aeris tulitin triumpho ducenta
tri„ inta septem milia et quingentos, argenti bigati septua

ginta novem milia. septuageni aeris militibus divisi, du·-

plex equiti centurionique. Ω. Minucius consul de Liguri-
bus Boiisque Gallis in monte Albano triumphavit is
triumphus ut loco et fama rerum gestarum, et quod sum-

ptum non erogatum ex aerario omnes sciebant, inhono-

ratior fuit, ita signis carpentisque et spoliis ferme aequa-

bat. pecuniae etiam par prope summa fuit· aeris tralata
ducenta quinquaginta quattuor milia, argenti bigati quin-

quaginta tria milia et ducenti. militibus centurionibus-
que et equitibus idem in singulos datum quod dederat ’
collega.

XXIV. Secundum triumphum consularia comitia ha-
bita. creati consules L. Furius Purpurio et M. Claudius
Marcellus· praetores postero die facti Ω. Fabius Buteo
Ti Sempronius Longus Ω. Minucius Thermus M. Acilius
Glabrio L. Apustius Fullo C. Laelius.

Exitu ferme anni litterae a T. Quinctio venerunt, se
signis collatis cum rege Philippo in Thessalia pugnasse,

