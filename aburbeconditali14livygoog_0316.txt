LIBER XXXVII. CAP. 3132. [a. c, 190] 289

iere 3 atque eo quoque iuncti officio, tum demum Rhodum
rediere. classis Romana ab Chio Phocaeam traiecit. in
sinu maris intimo posita haec urbs· est, oblonga forma.
duum milium et quingentorum passuum spatium murus
amplectitur3 coit deinde ex utraque parte in artiorem
velut cuneume Lamptera ipsi appellant. mille et ducentos
passus ibi latitudo patet3 inde in altum lingua mille pas-
suum excurrens medium fere sinum velut nota distinguit,
ubi cohaeret faucibus angustis, duos in utramque regio-
nem versos portus tutissimos habet. quiin meridiem ver-
git, Naustathmon ab re appellant, quia ingentem vim na-
vium capit3 alter prope ipsum Lamptera est. XXXII. hos
portus tutissimos cum occupasset Romana-classiS, prius-
quam aut scalis aut operibus moenia adgrederetur, mit-
tendos censuit praetor qui principum magistratuumque ani-
mos temptarent. postquam obstinatos vidit, duobus simul
locis oppugnare est adortus. altera pars infrequens aedi
ficiis erat3 templa deum aliquantum tenebant loci: ea
prius ariete admoto quatere muros turresque coepit3
dein cum eo multitudo occurreret ad defendendum, altera
quoque parte admotus aries= et iam utrimque sterneban-
tur muri. ad quorum casum cum impetum Romani milites
per ipsam stragem ruinarum facerent, alii scalis etiam
ascensum in muros temptarent, adeo obstinate restitere
oppidani, ut facile appareret plus in armis et virtute quam
in moenibus auxilii esse. coactus ergo periculo militum
praetor receptui cani iussit, ne obiceret incautos furenti- ·
bus desperatione ac rabie. dirempto proelio, ne tum qui-
dem ad quietem versi, sed undique omnes ad munienda
et obmolienda quae ruinis strata erant concurrerunt. huic
operi intentis supervenit Q. AntoniuS, a praetore missus,
qui castigata pertinacia eorum maiorem curam Romanis
quam illis ostenderet esse, ne in perniciem urbis pugna-
retur. si absistere furore vellent, potestatem iis dari ea-
dem oondicione‚ qua prius C. Livii in fldem venissent, se
tradendi. haec cum audissent, quinque dierum spatio ad
deliberandum sumpto, temptata interim spe auxilii ab An-
tioche, postquam legati missi ad regem nihil in eo esse
τ. L1v1 mas lv. 19 ”

