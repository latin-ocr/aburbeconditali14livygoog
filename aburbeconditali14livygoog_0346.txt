LIBER XXXVIII. CAP. 2. 3. [a. c. 189] 319

simul in Athamaniam redit. Xenonem inde cum mille pe·
ditibus praemissum Ethopiam occupare iubet, opportune
'Argitheae imminentem quem ubi teneri ab suis locum
vidit, ipse circa templum Iovis Acraei posuit castra. ibi
unum diem foeda tempestate retentuS‚ postero die ducere
ad Argitheam intendit. euntibus extem plo apparuere Atha·
manes in tumulos imminentis viae discurrentes. ad quo-
rum conspectum constitere prima signa, totoque agmine
pavor et trepidatio erat3 et pro se quisque quidnam futu-
rum esset cogitare, si in valles subiectas rupibus agmen
foret demissum. haec tumultuatio regem cupientem, si se
sequerentur, raptim evadere angustiaS, revocare primos
et eadem qua venerat via referre coegit signa. Athama-
nes primo ex intervallo quieti sequebantur: postquam
Aetoli se coniunxerunt, hos, ut ab tergo agmini instarent,
reliquerunt, ipsi ab lateribus se circumfuderunt, quidam
per notas calles breviore via praegressi transitus inse-
dere3- tantumque tumultus Macedonibus est iniectum, ut
fugae magis effusae quam itineris ordinati modo multis
armis virisque relictis flumen traiecerint. hic flnis se-
quendi suit. inde tuto Macedones Gomphos et a Gomphis
in Macedoniam redierunt. Athamanes Aetolique Ethopiam
ad Xenonem ac mille Macedonas opprimendos undique
concurrerunt. Macedones parum loco freti ab Ethopia in
altiorem deruptioremque undique tumulum concessere;

quo pluribus ex locis aditu invento eitpulere eos Atha· Ι

maneS‚ dispersosque et per invia atque ignotas rupes iter
fugae non expedientis partim ceperunt partim interfece-
runt. multi pavore in derupta praecipitati, perpauci cum
Xenone ad regem evaserunts postea per indutias sepe-
liendi caesos potestas facta est.

111. Amynander recuperato regno legatos et Romam
ad senatum et ad Scipiones in Asiam, Ephesi post ma·
gnum cum Antiocho proelium morantes, misit. pacem pe-
tebat, excusabatque sese, quod per Aetolos recuperasset
paternum regnum ‚ Philippum incusabat: Aetoli ex Atha-
mania in Amphilochos protecti sunt, et maioris partis vo-
luntate in ius dicionemque totam redegerunt gentem. Am-

