170 LIBER xxxiv. CAP. 56. 57. [a. U. ο. ⁵59]

maturaretur res, proficisci ad dilectum iussit. Fulvio Fla-
minioque terna milia Rornanorum peditum, centeni equi-
tes in supplementum, et quina milia socium Latini nominis
et duceni equites decreti; mandatumque· praetoribuS, ut
veteres dimitterent milites, cum in provinciam venissent.
cum 'milites qui in legionibus urbanis crant, frequentes
tribunos plebei adissent, uti causas cognoscerent eorum,
quibus aut emerita stipendia aut morbus causae essent,
quo minus militarent, eam rem litterae Ti. Sempronii
discusserunt, in quibus scriptum erat Ligurum decem
milia in agrum Placentinum venisse, et eum usque ad
ipsa coloniae moenia et Padi ripas cum caedibus et in-
cendiis perpopulatos esse; Boiorum quoque gentem ad
rebellionem spectare. ob eas res tumultum esse decrevit
senatus; tribunos plebei non placere causas militaris
cognoscere, quo minus ad edictum conveniretur. adiece-
runt etiam, ut socii nominis Latini, qui in exercitu P. Cor-
nelii Ti. Sempronii fuissent et dimissi ab iis consulibus
essent, ut ad quam diem L. Cornelius consul edixisset et
in quem locum edixisset Etruriae, convenirent; et uti L.
Cornelius consul in provinciam proficiscens in oppidis
agrisque, qua iturus esset, s'i quos ci videretur, milites
scriberet armaretque et duceret secum3 dimittendique ei,
quos eorum quandoque vellet, ius esset.

LVII. Postquam consules dilectu habito profecti in
provincias sunt, tum T. Quinctius postulavit, ut de iis
quae cum decem legatis ipsc statuisset senatus audiret,
eaque, si videretur, auctoritate sua confirmaret. id eos
facilius facturos, si legatorum verba, qui ex universa
Graecia et magna parte Asiae quique ab regibus ve-
nissent, audissent. eae legationes a C. Scribonio prae-
tore urbano in senatum introductae sunt, benigneque
omnibus responsum cum Antiocho quia longior disce-
ptatio erat, decem legatis, quorum pars aut in Asia
aut Lysimachiae apud regem fuerant, delegata cst. T.
Quinctio mandatum, ut adhibitis iis legatorum regis verba
audiret, responderetque iis quae ex dignitate atque uti-
litate populi Romani responderi possent. Menippus et

