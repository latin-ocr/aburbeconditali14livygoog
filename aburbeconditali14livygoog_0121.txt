94 LIBER XXXIII. CAP.13. 14. [a. U. ο. 5⁵5]

quae ante bellum habuissent, restitui Aetolis aequum cen-
sebat, etita in foedere primo cautum esse, ut belli praeda
rerumque quae ferri agique possent, RomanoS, ager ur·
besque captae Aetolos sequerentur. ,‚vos“ inquit „ipsi“
Quinctius „societatis istius leges rupistis, quo tempore
relictis nobis cum Philippo pacem fecistis. quae si ma·
neret, captarum tamen urbium illa lex foret: Thessaliae
civitates sua voluntate in dicionem nostram venerunt.“
haec cum omnium sociorum adsensu dicta Aetolis non
in praesentia modo gravia auditu, sed mox etiam belli
causa magnarumque ex eo cladium iis fuerunt. cum Phi-
lippo ita convenit, ut Demetrium filium et quosdam ex
amicorum numero obsides et ducenta talenta daret, de
ceteris Romam mitteret legatos3 ad eam rem quattuor
mensum indutiae essent. si pax non impetrata ab senatu
soret, obsides pecuniamque reddi Philippo receptum est.
causa Romano imperatori non alia maior fuisse dicitur
maturandae paciS, quam quod Antiochum bellum transi·

’ tumque in Europam moliri constabat.

XIV. Eodem ternpore atque, ut quidam tradidere,
eodem die ad Corinthum Achaei ducem regium Andro-
sthenem iusto proelio fuderunt. eam urbem pro arce ha-
bitur-us Philippus adversus Graeciae civitateS‚ et principes
inde evocatos per speciem colloquendi, quantum equitum
dare Corinthii ad bellum possent, retinuerat pro obsidibuS,
et praeter quingentos Macedonas mixtosque ex omni
genere auxiliorum octingentos, quod iam ante ibi fuerat,
mille Macedonum eo miserat et mille ac ducentos Illyrio&
Thracasque et CretenseS, qui in utraque parte militabant,
octingentos. his additi Boeoti Thessalique et Acarnanes
mille, scutati omneS‚ et ex ipsorum Corinthiorum iuven-
tute, impleta ut essent sex milia armatorum, fiduciam An-
drostheni fecerunt acie decernendi. Niceratus praetor
Achaeorum Sicyone erat cum duobus milibus peditum,
centum equitibus= sed imparem se et numero et genere
militum cernens moenibus non excedebat. regiae copiae
peditum equitumque vagae Pellenensem et Phliasium et
Cleonaeum agrum depopulabantur. postremo exprobrantes

