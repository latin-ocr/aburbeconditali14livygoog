· ’ ‘2‘ Γ* e·

272 [ABER xxxvii. CAP.12.13. [a. uam] ,

die Corycum Teiorum promunturium tenuerunt. inde cum
in proxima Samiae vellent traicere, non exspectato solis
ortu, ex quo statum caeli notare gubernatores possent, in
incertam tempestatem miserunt. medio in cursu, aquilone
in septentrionem verso, exasperato fluctibus mari iactari
’ coeperunt. XIII. Polyxenidas Samum petituros ratus ho-
stis, ut se Rhodiae classi coniungerent, ab Epheso pro-

· fectus primo ad Myonnesum stetit; inde ad Macrin quam

vocant insulam traiecit, ut praetervehentis classis si quas
aberrantis ex agmine naves posset, aut postremum agmen
opportune adoriretur. postquam sparsam tempestate clas· Ι

sem vidit, occasionem primo adgrediendi ratuS, paulo -

post increbescente vento et maiores iam volvente fluctus
quia pervenire se ad eos videbat non posse, ad Aethaliam
insulam traiecit, ut inde postero die Samum ex alto pe-
tentis navis adgrederetur. Romani, pars exigua, primis
tenebris portum desertum Samiae tenuerunt, classis ce·
tera noctem totam in alto iactata in eundem portum de-
currit. ibi ex agrestibus cognito hostium naves ad Aetha-
liam stare, consilium habitum, utrum extemplo decerne·
rent, an Rhodiam exspectarent classem. dilata re —- ita
enim placuit—Corycumunde venerant, traiecerunt. Po·
‘ lyxenidas quoque, cum frustra stetisset, Ephesum rediit
tum Romanae naves vacuo ab hostibus mari Samum traie-
cerunt. eodem et Rhodia classis post dies paucos venit.
quam ut exspectatam esse appareret, profecti extemplo
sunt Ephesum, ut aut decernerent navali certamine, aut
si detractaret hostis pugnam, quod plurimum intererat ad
animos civitatium, timoris confessionem exprimerent.
contra fauces portus instructa in frontem navium acie ste-
tere. postquam nemo adversus ibat, classe divisa pars in
salo ad ostium portus in ancoris stetit, pars in terram mi·

lites exposuit. in eos iam ingentem praedam late depo· ’

pusato agro agentis Andronicus Macedo, qui in praesidio
Ephesi erat, iam moenibus appropinquantis eruptionem
fecit, exutosque magna parte praedae ad mare ac naves
redegit. postero die insidiis medio ferme viae positis, ad
eliciendum extra moenia Macedonem Romani ad urbem

