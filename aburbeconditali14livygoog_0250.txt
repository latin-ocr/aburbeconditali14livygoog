MBER xxxvl. CAP. 2. 3. [a. c. 191] 223

sis evenerat, triginta navibus paratis traicere in Graeciam
primo quoque tempore iussus, et ab Atilio naves acci·
pere. veteres naves, quae in navalibus erant, ut reficeret
et armaret, Μ. Iunio praetori negotium datum est, et in
eam classem socios navales libertinos legeret. ΙΙΙ. legati
terni in Atricam ad Carthaginienses et in Numidiam ad
frumentum rogandum, quod in Graeciam portaretur, missi;
pro quo pretium solveret populus Romanus. adeoque iu
apparatum curamque eius belli civitas intenta fuit, ut P.
Cornelius consul ediceret, qui senatores essent, quibus-
que in senatu sententiam dicere liceret, quique minores
magistratus essent, ne quis eorum longius ab urbe Roma
abiret quam unde eo die redire posset3 neve uno tempore
quinque senatores ab urbe Roma abessent. in comparanda
impigre classe C. Livium praetorem contentio orta cum
colonis maritimis paulisper tenuit. nam cum cogerentur
in classem, tribunos plebi appellarunt= abiis ad senatum
reiecti sunt. senatus ita ut ad unum omnes consentirent,
decrevit vacationem rei navalis eis colonis non esse. Ostia
ct Fregenae et Castrum novum et Pyrgi et Antium et Tar·
racina et Minturnae et Sinuessa fuerunt, quae cum prae·
tore de vacatione certaverunt. consul deinde M‘. Acilius
ex senatus consulto ad collegium fetialium rettulit, ipsine
utique regi Antiocho indiceretur bellum, an satis esset ad
praesidium aliquod eius nuntiare; et num Aetolis quoque
separatim indici iuberent bellum; et num prius societas
eis et amicitia renuntianda esset quam bellum indicen-
dum. fetiales responderunt iam ante sese, cum de Philippo
consulerentur, decrevisse nihil referre, ipsi coram an ad
praesidium nuntiaretur. amicitiam renuntiatam videri, cum
legatis totiens repetentibus res nec reddi nec satisfieri
aequum censuissent. Aetolos ultro sibi bellum indixisse,
cum Demetriadem sociorum urbem per vim occupassent,
Chalcidem terra marique oppugnatum issent, regem An·
tiochum in Europam ad bellum populo Romano inferen-
dum traduxissent. omnibus iam satis comparatis Μ’. Aci·
lius consul edixit, ut quos L.Quin etius milites conscripsisset
et quos sociis nominique Latino imperasset, quos secum

