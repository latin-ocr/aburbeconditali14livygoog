78 LIBER XXXII. CAP. 33. 34. [a. U. e. 555]

sione dimicetur tollentem nihil sibi praeter bellum relin-
quere, quod consilium esse? pluris priore anno sociorum
urbes in Thessalia evastasse Philippum quam omnes qui
umquam hostes Thessaliae suerint. ipsis quoque Aetolis
eum plura socium quarn hostem ademisse. Lysimachiam
pulso praetore et praesidio Aetolorum occupasse eum.
Cium item suae dicionis urbem funditus evertisse ac de-
lesse. eadem fraude habere eum Thebas Phthias, Echi-
num, Larisam, Pharsalum.

XXXIV. Motus oratione Alexandri Philippus navem,
ut exaudiretur, propius terram applicuit. orsum eum di-
cere, in Aetolos maxime, violenter Phaeneas interfatus
non in verbis rem verti ait: aut bello vincendum aut me-
lioribus parendum esse. „apparet id quidem“ inquit Phi-
lippus „etiam caece,“ iocatus in valetudinem oculorum
Phaeneae. et erat dicacior natura quam regem decet, ct
ne inter seria quidem risu satis temperans. indignari inde
coepit Aetolos tamquam Romanos decedi Graecia iubere;
qui quibus finibus Graecia sit, dicere non possint. ipsius
enim Aetoliae Agraeos Apodotosque et Amphilochos,
quae permagna eorum pars sit, Graeciam non esse. „an
quod a sociis eorum non abstinuerim, iustam querellam
habent, eum ipsi pro lege hunc antiquitus morem servent,
ut adversus socios ipsi suoS, publica tantum auctoritate
dempta, iuventutem suam militare sinant et contrariae
persaepe acies in utraque parte Aetolica· auxilia habeant?
neque ego Cium expugnavi, sed Prusiam socium et ami-
cum oppugnantem adiuvi= et Lysimachiam ab Thracibus
vindieavi3 et quia me necessitas ad hoc bellum a custodia -
eius avertit, Thraces habent. et Aetolis haec. Attalo au-
tem Rhodiisque nihil iure debeo: non enim a me sed ab
illis principium belli ortum est. Romanorum autem hono·
ris causa Peraean Rhodiis et naves Attalo cum captivis,
qui comparebunt, restituam. nam quod ad Nicephorium
Venerisque templi restitutionem attinet, quid restitui ea
postulantibus respondeam, nisi quo uno modo silvae luci-
que caesi restitui possunt, curam impensamque sationis
me praestaturum, quoniam haee inter se reges postulare

 

