LIBER XXXIV. CAP. 1. 2. [a. (3.195] 125 '

fleret, Sex. Aelius Paetus et C. Cornelius Cethegus censores in-
tervenerunt cnm indignatione plebis. coloniae pleraeque dedu·
ctae sunt. M. Porcius Cato de Hispania triumphavit. T. Quinctius
Flamininus, qui Philippum Macedonum regem et Nabidem Lace-
daemoniorum tyrannum vicerat Graeciamque omnem liberaverat,
ob hauc rerum gestarum multitudinem triduo triumphavit. legati
Carthaginiensium nuntiaverunt Hannibalem, qui ad Antiochum
confugerat, bellum cum eo moliri. temptaverat autem Hannibal
per Aristonem Tyrium, sine litteris Carthaginem missum, ad rebel-
landum Poenos concitare.

1, Inter bellorum magnorum aut vixdum finitorum
aut imminentium curas intercessit res parva dictu, sed
quae studiis in magnum certamen excesserit. M. Funda-
nius et L. Valerius tribuni plebei ad plebem tulerunt de
Oppia lege abroganda, tulerat eam C. Oppius tribunus
, plebis. Q. Fabio Ti. Sempronio consulibUS, in medio ardore ’
Punici belli, ne qua mulier plus semunciam auri haberet,
neu. vestimento versicolori uteretur, neu iuncto vehiculo
in urbe oppidove aut propius inde mille passus, nisi
sacrorum publicorum causa, veheretur. M. et P. Iunii
Bruti tribuni plebis legem Oppiam tuebantur, nec eam se
abrogari passuros aiebant; ad suadendum dissuadendum-
que multi nobiles prodibant; Capitolium turba hominum
faventium adversantiumque legi complebatur3 matronae
nulla nec anctoritate nec verecundia nec imperio virorum
contineri limine poteram omnis vias· urbis aditusque in
forum obsidebant, viros descendentis ad forum orantcS,
ut florente re publica, crescente ln dies privata omnium
fortuna, matronis quoque pristinum ornatum reddi pate·
rentur. augebatur haec frequentia mulierum in dies: nam
etiam ex oppidis conciliabulisqueconveniebant. iam et
consules praetoresque et alios magistratus adire et rogare
audebantz ceterum minime exorabilem alterum utique
consulem Μ. Porcium Catonem habebant, qui pro lege
quae abrogabatur ita disseruit. 11. „si in sua quisque no-
strum matre familiae, Quirites, ius et maiestatem viri reti-
nere instituisset, minus cum universis feminis negotii
haberemus ε nunc domi victa libertas nostra impotentia
muliebri hic quoque in foro obteritur et calcatur, et quia “

