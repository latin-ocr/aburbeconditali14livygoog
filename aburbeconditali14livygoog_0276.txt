L1BER xxxvi. cAP. measa. [a. c. ιω] 249

successorem misit. XXXII. is post rugam ab Thermopylis
Antiochi Amynandrumque a Philippo Athamania pulsum,
missis ultro ad Diophanen praetorem Achaeorum nuntiis
pecunia pactus insulam Achaeis tradidit. id praemium
belli suum esse aequum censebant Romania non enim
Μ’. Acilium consulem legionesque Romanas Diophani et
Achaeis ad Thermopylas pugnasse. Diophanes adversus
haec purgare interdum sese gentemque, interdum de iure
facti disserere. quidam Achaeorum et initio eam se rem
aspernatos testabantur, et, tunc pertinaciam increpitabant
praetoris; auctoribusque iis decretum est, ut T. Quinctio
ea res permitteretur. erat Quinctius sicut adversantibus
asper, ita, si cederes, idem placabilis. omiSsa igitur con—
tentione vocis vultusque „si utilem“ inquit „possessio-
nem eius insulae censerem Achaeis esse, auctor essem
senatui populoque Romano , ut eam vos habere sinerent.
ceterum sicut testudinem, ubi collecta in suum tegumen
est, tutam ad omnis ictus video esse, ubi exserit partis
aliquas, quodcumque nudavit, obnoxium atque infirmum
habere= haud dissimiliter voS, Achaei, clausos undique
mari, quae intra Peloponnesi sunt terminos, ea et iungere
vobis et iuncta tueri facile3 simul aviditate plura ample—
ctendi hinc excedatis, nuda vobis omnia quae extra sint
et exposita ad omnes ictus esse.“ adsentienti omni con—
cilio nee Diophane ultra tendere auso Zacynthus Romanis
traditur.

XXXIII. Per idem tempus Philippus rex proficiscen-
tem consulem ad Naupactum percunctatuS‚ si se interim,
quae defecissent ab societate Romana, urbes recipere
vellet, permittente eo ad Demetriadem copias admovit,
haud ignarus quanta ibi tum perturbatio esset. destituti
enim ab omni spe, cum desertos se ab Antiocho, spem
nullam in Aetolis esse cernerent, dies noctesque aut Phi-
lippi hostis adventum aut infestiorem etiam, quo iustius
irati erant, Romanorum exspectabant. turba erat ibi in—
condita regiorum, qui primo pauci in praesidio relicti,
postea plures, plerique inermes ex proelio adverso suga
delati, nec virium nec animi satis ad obsidionem toleran-

