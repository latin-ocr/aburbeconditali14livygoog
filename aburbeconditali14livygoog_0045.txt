 

,ζ 18 ⁴ LmER xxx1. CAP.21.22. [a. uma->21

eo cursu hostes in proelium venerunt. dextra ala - in
alas divisum socialem exercitum habebat — in prima acie
locata est3 in subsidiis duae Romanae legiones. M. Fu-
rius dextrae alae, legionibus Μ. CaeciliuS, equitibus 1..

Valerius Flaccus -— legati omnes erant - praepositi.

praetor secum duos legatoS, C. Laetorium et P. Titinium,
habebat, cum quibus circumspicere et obire ad omnis
hostium subitos conatus posset. primo Galli omni multi-
tudine in unum locum conixi obruere atque obterere sese
- dextram alam, quae prima erat, sperarunt posse. ubi id
parum procedebat, circuire a cornibus et amplecti hostium
aciem, quod multitudine adversus paucos facile videbatur,
conati sunt. id ubi vidit praetor, ut et ipse dilataret aciem,
duas legiones ex subsidiis dextra laevaque alae, quae in
prima acie pugnabat, circumdat3 aedemque [deo] Iovi
vovit, si eo die hostes fudisset. L. Valerio imperat, ut
parte una duarum legionum equites, altera sociorum equi-
tatum in cornua hostium emittat, nec circuire eos aciem
patiatur. simul et ipse, ut extenuatam mediam diductis
cornibus aciem Gallorum vidit, signa inferre confertos
milites et perrumpere ordines iubet. et cornua ab equitibus
et medii a pedite pulsi. ac repente, cum omni parte caede
ingenti sternerentur, Galli terga verterunt, rugaque effusa
repetunt castra. fugientes persecutus eques», mox et legio·
nes insecutae in castra impetum fecerunt. minus sex milia
hominum inde effugerunt3 caesa aut capta supra quinque
et triginta milia cum signis militaribus septuaginta, car·
pentis Gallicis, multa praeda oneratiS, plus ducentis. Ha·
milcar dux Poenus eo proelio cecidit, et tres imperatores
nobiles Gallorum. Placentini captivi ad duo milia libero-
rum capitum redditi colonis. XXII. magna victoria laeta-
que Romae fuit. litteris adlatis supplicatio in triduum
decreta est. Romanorum sociorumque ad duo milia eo
proelio ceciderunt, plurimi dextrae alae, in quam primo
impetu vis hostium ingens illata est. quamquam per prae·
torem prope debellatum erat, consul quoque G. Aurelius
perfectis, quae Romae agenda fuerant, profectus in Gal-
liam victorem exercitum a praetore accepit.

 

