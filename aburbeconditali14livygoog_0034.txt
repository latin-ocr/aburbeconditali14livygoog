LIBER XXXI. CAP. 7. 8. 9. [a. c. που] ’1

que nostris bene ac feliciter evenIret, laeta omnia prospe-
taque portendere.“ .

vul. Ab hac oratione in suffragium missi, uti ro-
garet, bellum iusserunt. supplicatio inde a consulibus in
'triduum ex senatus consulto indicta est, obsecratique circa
omnia pulvinaria dii, ut quod bellum cum Philippo popu-
lus iussisset, id bene ac feliciter eveniret. consultique
fetiales ab consule Sulpici0‚ bellum quod indiceretur regi
Philippo, utrum ipsi utique nuntiari iuberent, an satis
esset in finibus regni quod proximum praesidium esset,
eo nuntiari, fetiales decreverunt, utrum eorum fecisset,
recte facturum. consuli a patribus permissum, ut quem
videretur ex iiS, qui extra senatum essent, legatum mit-
teret ad bellum regi indicendum. tum de exercitibus con-
sulum praetorumque actum. consules binas legiones scri-
bere iussi, veteres dimittere exercitus. Sulpici0, cui novum
ac magni nominis bellum decretum erat, permissum, ut
de exercitu, quem P. Scipio ex Africa deportasset, volun-
tarios quos posset duceret= invitum ne quem militem ve-
terem ducendi ius esset. praetoribus L. Furio Purpurioni
et Q. Minucio Rufo quina milia socium Latini nominis
consules darent, quibus praesidiis alter Galliam, alter Brut-
lios provinciam obtineret. Q. Fulvius Gillo ipse iussus ex
eo exercitu, quem P. Aelius consul habuisset, ut quisque
minime mulla stipendia haberet legere, donec et ipse
quinque milia socium ac nominis Latini effecisset: id
praesidio Siciliae provinciae esset. M. Valerio Faltoni,
qui praetor priore anno Campaniam provinciam habuerat,
prorogatum in annum imperium est, uti propraetor in
Sardiniam traiceret. is quoque de exercitu, qui ibi esset, .
quinque milia socium nominis Latini, qui eorum minime
multa stipendia haberent, legeret. et consules duas ur·
banas legiones scribere iussi, quae, si quo res posceret,
multis in ltalia contactis gentibus Punici belli societate
iraque inde tumentibuS, mitterentur. sex legionibus Ro·
manis eo anno usura res publica erat.

IX. In ipso apparatu belli legati a rege Ptolemaeo -··
venerunt, qui nuntiarent Athenienses adversus Philippum

