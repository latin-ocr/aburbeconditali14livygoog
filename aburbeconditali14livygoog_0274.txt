unna xxxvl. cAP. 29. ao. [a. c. 191] 247

Nicander eo ipso tempore ab rege Antiocho veniens im·
plevit exspectatione vana multitudinem, terra marique in·
gens parari bellum. duodecumo is die quam conscenderat
navem, in Aetoliam perfecta legatione rediens Phalara in
sinu Maliaco tenuit. inde Lamiam pecuniam eum deve-
xisset, ipse cum expeditis prima vespera inter Macedo-
num Romanaque castra medio agro, dum Hypatam notis
callibus petit, in stationem incidit Macedonum, deductus-
que ad regem est nondum convivio dimisso. quod ubi
nuntiatum est, velut hospitis, non hostis adventu motus
Philippus accumbere eum epularique iussum, atque inde
dimissis aliis solum retentum, ipsum quidem de se timere
quicquam vetuit, Aetolorum prava consilia atque in ipso·
rum caput semper recidentia accusavit, qui primum Ro·
manos, deinde Antiochum in Graeciam adduxissent. sed
praeteritorum, quae magis reprehendi quam corrigi pos·
sint, oblitum se non facturum ut insultet adversis rebus
eorum. Aetolos quoque finire tandem adversus se odia
debere, et Nicandrum privatim eius diei, quo servatus a
se soret, meminisse. ita datis qui in tutum eum prose-
querentur, Hypatam Nicander consultantibus de pace Ro-
mana supervenit.

XXX. M‘. Acilius vendita aut concessa militi circa
Heracleam praeda, postquam nec Hypatae pacata consilia
esse, et Naupactum· concurrisse AetoloS, ut inde totum
impetum belli sustinerent, audivit, praemisso Ap. Claudio
cum quattuor milibus militum ad occupanda iuga, qua
difficiles transitus montium erant, ipse Oetam escendit,
Herculique sacrificium feeit in eo loco, quem Pyram, quod
ibi mortale corpus eius dei sit crematum, appellant. inde
toto exercitu profectus reliquum iter satis expedito ag-
mine fecit. ut ad Coracem est ventum — mons est altis·
simus inter Callipolin et Naupactum —, ibi et iumenta
multa ex agmine praecipitata cum ipsis oneribus sunt et
homines vexati. et facile apparebat quam cum inerti hoste
r'es esset, qui tam impeditum saltum nullo praesidio, ut
clauderet transitum, insedissete tum quoque vexato exer-
citu ad Naupactum descendit, et uno castello adversus

