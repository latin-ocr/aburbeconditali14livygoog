188 LIBER XXXV. CAP. 14.15. [a. υ. masa]

ClaudiuS, secutus Graecos Acilianos librOS, P. Afri·
canum in ea fuisse legatione tradit, eumque Ephesi collo-
cutum cum Hannibale; et sermonem unum etiam refert,
quo quaerenti Africana, quem fuisse maximum imperato-
rem Hannibal crederet, respondisse Alexandrum Macedo-
num regem ‚ quod. parva manu innumerabiles exercitus
fudisset, quod ultimas oraS, quas visere supra spem hu-
manam esset, peragrasset. quaerenti deinde, quem secun-
dum poneret, Pyrrhum dixisse castra metari primum do-
cuisse3 ad hoc neminem elegantius loca cepisse ‚· praesi-
dia disposuisse; artem etiam conciliandi sibi homines
eam habuisse, ut Italicae gentes regis externi quam populi
Romani, tarn diu principis in ea terra, imperium esse mal·
lent. exsequenti, quem tertium duceret, haud dubie semet
ipsum dixisse. turn risum obortum Scipioni, et subiecisse
„quidnam tu dicereS, si me vicisses ‘3⁴‘ „tum vero me“
inquit „et ante Alexandrum et ante Pyrrhum et ante alios
omnis imperatores csse.“ et perplexum Punico astu re-
sponsum et improvisum adsentationis genus Scipionem
movisse, quod e grege se imperatorum velut inaestima-
bilem secrevisset. y

XV. Villius ab Epheso Apameam processit. eo et
Antiochus audito legatorum Romanorum adventu occurrit.
Apameae congressis disceptatio eadem ferme fuit, quae
Romae inter Quinctium et legatos regis fuerat. mors nun-
tiata Antiochi filii regiS, quem missum paulo ante dixe-
ram irr Syriam, diremit colloquia. magnus luctus in regia
fuit magnumque eius iuvenis desideriumz id enim· iam
specimen sui dederat, ut si vita longior contigisset, magni
iustique regis in eo indolem fuisse appareret. quo carior
acceptiorque omnibus erat, eo mors eius suspectior fuit,
gravem successorem eum instare senectuti suae patrem
credentem per spadones quosdam, talium ministerio faci· ’
norum acceptos regibuS‚ veneno sustulisse. eam quoquo
causam clandestino facinori adiciebant, quod Seleuco filio
Lysimachiam dedisset, Antiocho quam similem daret se·
dem, ut procul ab se honore eum quoque ablegaret, non
habuisset. magni tamen luctus species per aliquot dies

