106 LIBER XXX111. οΑΡ. 27. 28. [ιιι ‚c 556]

prae se auri mille et quingenta quindecim pondo, argenti
viginti milia, signati denarium triginta quattuor milia et
quingentos quinquaginta. L. Stertinius ex ulteriore Hispa-
nia, ne temptata quidem triumphi spe, quinquaginta milia
pondo argenti in aerarium intulit; et de manubiis duos
fornices in foro Bovario ante Fortuna aedem et matris
Matutae, unum in maximo circo fecit, et his fornicibus
signa aurata imposuit. haec per hiemem ferme acta.
Hibernabat eo tempore Elatiae T. Quinctius, a quo
cum multa socii peterent, Boeoti petierunt impetraverunt-
que, ut qui suae gentis militassent apud Philippum sibi
restituerentur. id a Quinctio facile impetratum, non quia
satis dignos eos credebat, sed quia Antiocho rege iam
suspecto favor conciliandus nomini Romano apud civi-
tates erat. restitutis iis confestim apparuit quam nulla
inita apud Boeotos gratia esset. nam et ad Philippum le-
gatos gratias agentes ei pro redditis hominibus, perinde
atque ipsis iis et non Quinctio et Romanis id datum esset,
miserunt, et comitiis proximis Boeotarchen ob nullam
aliam causam Brachyllam quendam, quam quod praefectus
Boeotorum apud regem militantium fuisset, fecerunt,
praeteritis Zeuxippo et Pisistrato aliisque, qui Romanae
societatis auctores fuerant. id aegre et in praesentia hi
passi, etin futurum etiam metum ceperunt: cum ad por-
tas prope sedente exercitu Romano ea fierent, quidnam
se futurum esse profectis in Italiam Romanis, Philippo ex
propinquo socios adiuvante, et infesto iis qui partis ad-
versae fuissent. XXVIII. dum Romana arma in propin-
quo haberent, tollere Brachyllem, principem fautorum
regis, statuerunt. et tempore ad eam rem capto, cum in
publico epulatus reverteretur domum temulentus prose-
quentibus mollibus viris , qui ioci causa convivio celebri
interfuerant, ab sex armatis , quorum tres Italici tres Ae·
toli erant, circumventus occiditur. fuga comitum et qui-
ritatio facta, et tumultus per totam urbem discurrentium
cum luminibus. percussores proxima porta evaserunt.
luce prima contio frequens velut ex ante indicto aut voce
praeconis convocata in theatro erat. palam ab suo comi-

