LIBER xxxv. CAP. 37. 38. [ι. c. 192] 209⁶

Euthymidas ab Athenis — eum domicilio delegerat locum
— Thebas primum, hinc Salganea processit, Herodorus
ad Thronium. inde haud procul in Maliaco sinu duo milia
peditum Th0as et ducentos equites, onerarias leves ad
triginta habebat. eas cum sexcentis peditibus Herodorus
traicere in insulam Atalanten iussuS, ut inde, cum pede-
stris copias appropinquare iam Aulidi atque Euripo sen-
sisset, Chalcidem traiceret. ipse ceteras copias nocturnis
maxime itineribus», quanta poterat celeritate, Chalcidem
ducebat. XXXVIII. Micythio et Xenoclides ‚ penes quos
tum summa rerum pulso Euthymida Chalcide erat, seu
ipsi per se suspicati seu indicata re primo pavidi nihil
usquam spei nisi in fuga ponebant, deinde postquam re·
sedit terror et prodi et deseri non patriam modo sed etiam
Romanorum societatem cernebant, consilio tali animum
adiecerunt. sacrum anniversarium eo forte tempore Ere-
triae Amarynthidis Dianae erat, quod non popularium
modo sed Carystiorum etiam coetu celebratur. eo mise-
runt qui orarent Eretrienses Carystiosque, ut et suarum
fortunarum in eadem insula geniti misererentur , et Roma-
nam societatem respicerent. ne sinerent Aetolorum Chal-
cidem fieri= Euboeam habituroS‚ si Chalcidem habuissent.
graves fuisse Macedonas dominos: multo minus tolerabi-
lis futuros Aetolos. Romanorum maxime respectus civi·
tates movit, et virtutem nuper in bello et in victoria
iustitiam benignitatemque expertas. itaque quod roboris
in iuventute erat utraque civitas armavit misitque. his
tuenda moenia Chalcidis oppidani cum tradidissent, ipsi
omnibus copiis transgressi'Euripum ad Salganea posue-
runt castra. inde caduceator primum, deinde legati ad
Aetolos missi percunctatum, quo suo dicto factove socii
atque amici ad se oppugnandos venirent. responditThoas
dux Aetolorum non ad oppugnandos sed ad liberandos
ab Romanis venire sese; splendidiore nunc eos catena,
sed multo' graviore vinctos esse, quam cum praesidium
Macedonum in arce habuissent. se vero negare Chalci·
denses aut servire ulli aut praesidio cuiusquam egere.
ita digressi ex colloquio legati ad suoS‚ Thoas et Aetoli,
τ. 1.1v1 imus IV. 14

