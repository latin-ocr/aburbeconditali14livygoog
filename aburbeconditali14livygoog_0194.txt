 

 

LIBER XXXIV. CAP. 51. 52. 53. [a. &1941 ‘167

gandae. nec enim temporum modo vitiis ac violentia et
licentia regia turbati erant, sed inquieto etiam ingenio
gentis, nec comitia nec conventum nec concilium ullum
non per seditionem ac‘tumultum iam inde a principio ad
nostram usque aetatem traducentis. a censu maxime et
senatum et iudices legit, potentioremque eam partem civi-
tatium fecit, cui salva et tranquilla omnia esse magis ex-
pediebat. LII. ita cum percensuisset Thessaliam, per
‘Epirum Oricum, unde erat traiecturus, venit. ab Orico
copiae omnes Brundisium transportatae. inde per totam
Italiam ad urbem , prope triumphantes, non minore agmine
rerum captarum quam suo prae se acto, venerunt. post-s
quam Romam ventum est, senatus extra urbem Quinctio
ad res· gestas edisserendas datus est, triumphusque me-
ritus ab lubentibus decretus. triduum triumphavit. die
primo arma tela signaque aerea et marmorea transtulit,
plura Philippo adempta quam quae ex civitatibus ceperat3
secundo aurum argentumque factum infectumque et signa-
tum. infecti argenti fuit decem et octo milia pondo, et
ducenta septuaginta facti3 vasa multa omnis generiS, cae-
lata pleraque, quaedam eximiae artis. etex aere multa
fabrefacta. ad hoc clipea argentea decem. signati argenti
octoginta quattuor milia fuere Atticorum= tetrachma vo-
cant; trium fere denariorum in singulis argenti est pon·
dus. auri pondo fuit tria milia septingenta decem quat-
tuor, et clipeum unum ex auro totum, et Philippei nummi
aurei quattuordecim milia quingenti quattuordecim. tertio
die coronae aureae, dona civitatium, tralatae centum quat-
tuordecim3 et hostiae ductae, et ante currum multi nobi-
les captivi obsidesque, inter quos Demetrius regis Philippi
filius fuit et Armenes Nabidis tyranni flliuS, Lacedaemo-
nius. ipse deinde Quinctius in urbem est invectus. secuti
currum·milites frequentes ut exercitu omni ex provincia
deportato. his duceni quinquageni aeris in pedites divisi;
duplex centurioni, triplex equiti. praebuerunt speciem
· triumpho capitibus rasis secuti, qui servitute exempti
fuerant.

LIII. Exitu anni huius Q. Aelius Tubero tribunus

